
\section{Maišymo modeliavimas}

\subsection{Atsitiktinis maišymas}

Konstruojant kompiuterinį modelį šiam procesui atkreipsime dėmesį į kelias svarbias detales:

\begin{itemize}
  \item Išmaišymas vyksta prie daug žemesnės temperatūros negu reakcija
  \item Išmaišymas gali vykti kelis kartus
  \item Išmaišymo procesas nėra deterministinis
\end{itemize}

\subsubsection*{Maišymas prie žemesnės temperatūros}

Kadangi maišymas vyksta prie daug žemesnės temperatūros negu pati reakcija, darysime prielaidą, kad ištraukus reagentus iš krosnies cheminė reakcija ir difuzija nevyksta, todėl medžiagų maišymą modeliuosime kaip momentinį procesą, kuris įvyksta tarp diskrečių laiko žingsnių.

\subsubsection*{Maišymas kelis kartus}

Praktikoje vykdant šią reakcija chemikai savo nuožiūra pasirenka laiką, kuriuo vykdys išmaišymą, todėl ir kompiuterinis modelis turėtų suteikti vartotojui pasirinkimą nurodyti konkrečius laiko momentus, kada vyks medžiagų išmaišymas. Šiuos laikus žymėsime taip:

\begin{align}
    t^1_\text{mix}, t^2_\text{mix}, \dots, t^{T^*}_\text{mix} \quad T^*\in \mathbb{N}
\end{align}

Čia $T^*$ -- bendras išmaišymų skaičius, o $t^i_\text{mix}$ -- $i$-tojo išmaišymo laikas. Kadangi kompiuterinis modelis laiko informaciją apie diskrečius laiko taškus $t_n$, mes negalime tiesiogiai apibrėžti sąlygos, kad išmaišymas vyks konkrečiu laiko momentu $t^i_\text{mix}$, todėl medžiagas išmaišysime einamajame laiko žingsnyje $t_n$, kuris yra artimiausias išmaišymo laikui $t^i_\text{mix}$:

\begin{figure}[!h]
\centering
\label{mix-inequality-graphic}
\begin{tikzpicture}[thick]

% Main timeline
\draw[->] (-0.5,0) -- (6.5,0) node[right] {$t$}; % Timeline with axis label

% Time points
\foreach \x/\label in {0/{$t_n$}, 2/{$t^i_\text{mix}$}, 6/{$t_{n+1}$}} {
    \draw (\x,0.1) -- (\x,-0.1) node[below] {\label};
}

% Braces for interval
\draw[decorate,decoration={brace,amplitude=10pt,mirror}] (0,-1) -- (6,-1) node[midway,below=10pt] {$\Delta t$};


\end{tikzpicture}
\caption{Šiuo atveju, išmaišymas įvyks laiko žingsniu $t_n$, o ne $t_{n+1}$, nes $t^i_\text{mix}$ yra arčiau laiko momento $t_n$}
\end{figure}

arba kitaip sakant išmaišymas įvyks laiko žingsniu $t_n$, jei:

\begin{align}
    \vert t_n - t^i_\text{mix} \vert < \frac{1}{2}\Delta t \label{mix-inequality}
\end{align}

\newpage

\subsubsection*{Atsitiktinis maišymas}

Maišymas praktikoje yra chaotiškas procesas, todėl sudarydami kompiuterinį modelį turime į tai atsižvelgti. Maišymą modeliuosime kaip reakcijos erdvės sričių atsitiktinį išdėstymą. Pradinė sritį $\Omega$ padalinsime į mažesnes, nepersidengiančias, vienodas kvadratines sritis $\Omega_i$, tada sugeneruosime atsitiktinę $4$-permutaciją $\sigma$ ir $4$ atsitiktinius kampus $\theta_i \in \{0, \frac{\pi}{2}, \pi, \frac{3\pi}{2}\}$. Kiekviena iš sričių $\Omega_i$ keliauja į poziciją, kurioje yra sritis $\Omega_{\sigma(i)}$, tačiau pasukta kampu $\theta_i$. 

\begin{figure}[!h]
\centering
\label{split-reaction-space}

\begin{tikzpicture}
    % Original Grid
    \draw[thick] (0,0) rectangle (2,2);
    \draw[thick] (1,0) -- (1,2);
    \draw[thick] (0,1) -- (2,1);

    \node at (0.5,1.5) {$\Omega_1$};
    \node at (1.5,1.5) {$\Omega_2$};
    \node at (0.5,0.5) {$\Omega_3$};
    \node at (1.5,0.5) {$\Omega_4$};

    % Arrow
    \draw[->, thick] (2.5,1) -- (3.5,1);

    % Transformed Grid
    \begin{scope}[shift={(4,0)}]
        \draw[thick] (0,0) rectangle (2,2);
        \draw[thick] (1,0) -- (1,2);
        \draw[thick] (0,1) -- (2,1);

        \node at (0.5,1.5) {\rotatebox{270}{$\Omega_3$}}; % Rotated 180° horizontally
        \node at (1.5,1.5) {$\Omega_1$};             % No change
        \node at (0.5,0.5) {\rotatebox{180}{$\Omega_4$}}; % Upside down
        \node at (1.5,0.5) {\rotatebox{90}{$\Omega_2$}};  % 90° rotation
    \end{scope}
\end{tikzpicture}
\caption{Maišymo transformacijos pavyzdys}
\end{figure}

\begin{figure}[h]
    \centering
    \begin{minipage}[c]{0.40\textwidth}
        \centering
        \includegraphics[width=\textwidth]{images/rnd-mix-left-c0-1.png}\\
        \includegraphics[width=\textwidth]{images/rnd-mix-left-c1-1.png}\\
        \includegraphics[width=\textwidth]{images/rnd-mix-left-c2-1.png}
    \end{minipage}%
    \hfill
    \begin{minipage}[c]{0.1\textwidth}
        \centering
        \begin{tikzpicture}
            \draw[->] (0,0.5) -- (1,0.5);
            \node[above] at (0.5, 0.5) {maišymas};
        \end{tikzpicture}
    \end{minipage}%
    \hfill
    \begin{minipage}[c]{0.45\textwidth}
        \centering
        \includegraphics[width=\textwidth]{images/rnd-mix-right-c0-1.png}\\
        \includegraphics[width=\textwidth]{images/rnd-mix-right-c1-1.png}\\
        \includegraphics[width=\textwidth]{images/rnd-mix-right-c2-1.png}
    \end{minipage}

    \caption{Atsitiktinis maišymo modelis pritaikytas skaitiniame modelyje. Maišymo laikas $t^1_\text{mix} = 1\text{h}\,30\text{min}$ }

    \label{fig:random-mix-example}

\end{figure}

\ref{fig:random-mix-example}-ame pavyzdyje matome kaip atrodo reakcijos eiga, kada vyksta išmaišymas. Trečiame stulpelyje ir ypatingai trečios medžiagos koncentracijoje matome ryškių artefaktų. Taip yra todėl, kad nuo išmaišymo praejo labai mažai laiko ir medžiagos nespėjo sureaguoti naujoje aplinkoje. Tarp laiko momentų $t=1h\,30min$ ir $t=5h\,59min$ trečios medžiagos $c_3$ koncentracija daugiausiai keitėsi tose vietose, kuriose iš pradžių vyko reakcija, tačiau galime matyti ir visiškai naujos sienelės susidaryma ties srities viduriu. Norint geriau suprasti kokį poveikį toks išmaišymas turi reakcijos pabaigos lakui reikėtų ištirti trečios medžiagos koncentracijos priklausomybę nuo laiko.

\newpage
\begin{figure}[h!]
    \centering
    \includegraphics[width=0.45\textwidth]{images/bad-mix-qnt-1.png}
    \caption{Kompiuterinio modelio rezultatų palyginimas, kai išmaišymas vyksta ir nevyksta.  }
    \label{bad-mix-qnt-example}
\end{figure}
\ref{bad-mix-qnt-example}-ame pavyzdyje puikiai matosi, kad išmaišymas nepagreitino reakcijos, o ją sulėtino. Reakcijos laikas su išmaišymu yra apytiksliai dvejom su puse valandom ilgesnis. Ši problema atsiranda todėl, kad mes modeliuojame ypač mažą reakcijos erdvės sritį, kurioje susiduria tik 4 mikrodalelės, dėl to nėra daug skirtingų išdėstymų, kada viena sienele galėtų dalintis skirtingų medžiagų dalelės, prie to žinoma prisideda ir faktas, kad šis modelis yra dviejų dimensijų. Eksperimentas parodė, kad nesuveiktų ir statistinis bandymas - vidutinis atsitiktinis išmaišymas taip pat neduoda geresnių rezultatų negu reakcijos modelis be išmaišymų. Dėl šios priežasties apsvarstysime alternatyvų išmaišymo metoda.

\subsection{Tobulas maišymas}

Kad išspręstume atsitiktinio maišymo problemą, modeliuosime tobulą teorinį išmaišymą, kuris turės didžiausią poveikį reakcijos greičiui. Pats maišymo modelis išliks toks pat, tačiau sritis $\Omega_i$ sudėliosime ne atsitiktinai, o sukeisime įstrižai. Tobulas išmaišymas aišku priklauso nuo pradinių sąlygų, o šis galioja tik duotoms pradinėms sąlygoms \eqref{intial-cond}.

\begin{figure}[!h]
\centering
\begin{tikzpicture}
    % Original Grid
    \fill[gray!30] (0,1) rectangle (1, 2);
    \fill[gray!30] (1,0) rectangle (2, 1);
    \draw[<->] (0.75,0.75) -- (1.25,1.25);
    \draw[<->] (1.25,0.75) -- (0.75,1.25);
    \draw[thick] (0,0) rectangle (2,2);
    \draw[dashed] (1,0) -- (1,2);
    \draw[dashed] (0,1) -- (2,1);

    \node at (0.5,1.5) {$\Omega_1$};
    \node at (1.5,1.5) {$\Omega_2$};
    \node at (0.5,0.5) {$\Omega_3$};
    \node at (1.5,0.5) {$\Omega_4$};

    % Arrow
    \draw[->, thick] (2.5,1) -- (3.5,1);

    % Transformed Grid
    \begin{scope}[shift={(4,0)}]
        \fill[gray!30] (0,1) rectangle (1, 2);
        \fill[gray!30] (1,0) rectangle (2, 1);
        
        \draw[dashed] (0,0) rectangle (2,2);
        \draw[thick] (1,0) -- (1,2);
        \draw[thick] (0,1) -- (2,1);

        \node at (0.5,1.5) {$\Omega_4$};
        \node at (1.5,1.5) {$\Omega_3$};
        \node at (0.5,0.5) {$\Omega_2$};
        \node at (1.5,0.5) {$\Omega_1$};
    \end{scope}
\end{tikzpicture}
\caption{Tobulo maišymo transformacija}
\label{perfect-2x2-mix}
\end{figure}
\ref{perfect-2x2-mix}-ame pavyzdyje matoma prieš tai apibūdintą transformacija. Punktyrinės linijos kairėje pusėje žymi sieneles ties kuriomis vyksta reakcija. Šiuo atveju po išmaišymo nėra sričių, kurios turėtų bendrą punktyrinę sienelę, o tai reiškia, kad tokiu būdu sumaišius sritis, visos vidinės sienelės turės didžiausią įmanomą skirtingų medžiagų kontrastą, kuris lems didžiausią įmanomą reakcijos pagreitėjimą.

\subsubsection*{Tobulo maišymo rezultatai}

\begin{figure}[h!]
  \centering
  \includegraphics[width=0.75\textwidth]{images/mixing/perfect-mix-ord-0-c1.png} \\ 
  \includegraphics[width=0.75\textwidth]{images/mixing/perfect-mix-ord-0-c3.png}
  \caption{Tobulo maišymo poveikis skaitiniame sprendinyje. Modelio parametrai atitinka reakciją vykstančia $1000\degree C$ temperatūroje. Modeliuojamos srities rezoliucija $40\times40$. Išmaišymo laikas -- $1\text{h}. $}
  \label{fig:perfect-mix-small-example}
\end{figure}

\ref{fig:perfect-mix-small-example}-ame pavyzdyje matome kaip tobulas maišymo procesas paveikia reakcijos erdvę. Kaip ir su atsitiktinio maišymo modelio atveju, kokybiniai maišymo modelio rezultatai nėra pastebimi iš tokio reakcijos erdvės vaizdavimo, todėl analizuosime medžiagos kiekio priklausomybę nuo laiko.

\newpage

\begin{figure}[h!]
    \centering
    \includegraphics[width=0.5\textwidth]{../paper/images/mixing/perfect-mix-vs-no-mix-ord-0-q3.png}

    \caption{Kompiuterinio modelio rezultatų palyginimas tarp reakcijos be išmaišymo ir reakcijos su tobulu išmaišymu.  }

    \label{optimal-mix-qnt}
\end{figure}

Šiuo atveju, \ref{optimal-mix-qnt}-ame pavyzdyje matome, kad dėl tobulo išmaišymo galime matyti šuolį medžiagos kiekyje. Toks maišymas turi teigiamą poveikį reakcijos pabaigos laikui ir labiau atitinka eksperimentinius rezultatus negu atsitiktinis išmaišymas.
Čia galime pasamprotauti, kaip reakcijos pabaigos laikas priklauso nuo išmaišymo laiko - jei išmaišome pradinę konfigūraciją pačioje reakcijos pradžioje, rezultatams tai neturės jokios įtakos ir gausime reakcijos modelį be išmaišymo. Lygiai tas pats nutiktų jei išmaišymas įvyktų ką tik prieš reakcijos pabaigą, tačiau išmaišymas kitais laiko momentais, kaip jau matėme, gali sutrumpinti reakcijos pabaigos laiką. Jei pavaizduotume reakcijos trukmės priklausomybę nuo išmaišymo momento, gautume štai tokį grafiką:

\begin{figure}[h!]
    \centering
    \includegraphics[width=0.5\textwidth]{../paper/images/mixing/duration-mix-moment-dependance-ord0.png}

    \caption{Reakcijos trukmės priklausomybė nuo išmaišymo momento. Modelio parametrai atitinka reakciją $1000\degree C$ temperatūroje. Modeliuojamos srities rezoliucija $40\times40$. }

    \label{fig:duration-mix-moment-graph-for-small-space}
\end{figure}

\ref{fig:duration-mix-moment-graph-for-small-space}-ame pavyzdyje matome, kad priklausomybė nėra simetriška, reakcijos pabaigos laikas, kai išmaišymas nevyksta, yra apie 12val. Optimalus išmaišymo laikas yra apie 40min ir tokiu atveju 97\% medžiagų sureaguos per 11h 7min.

\newpage

\subsection{Reakcijos modeliavimas didesnėje srityje}

Modeliuoti mažą visos reakcijos erdvės sritį užtenka norint gauti tikslias aproksimacijas difuzijos bei reakcijos greičio konstantoms \cite{mackeviciusCloserLookComputer2012}. Tačiau modeliuodami medžiagų išmaišymą neturime priežasties daryti tokios pačios prielaidos. Norint modeliuoti didesnę erdvės sritį, pradines sąlygas reikia atkartoti veidrodiniu principu, tuo galima įsitikinti pažvelgus į \ref{fig:periodic-space}-ą pavyzdį. Modeliuojant didesnę erdvę, ne tik padidės srities plotas, kaip pavaizduota \ref{large-initial-conditions}-ame pavyzdyje, tačiau ir padvigubinsime diskrečių taškų kiekį kiekviena erdvine kryptimi. Šį procesą galima rekursyviai kartoti ir tokiu būdu gauti eksponentiškai didesnės srities pradines sąlygas.


\begin{figure}[h!]
\centering
\begin{tikzpicture}
  
    % Fill the boundary cells
    % \fill[gray!30] (0, 3) rectangle (1, 4); % Top-left
    \fill[gray!30] (1, 3) rectangle (3, 4); % Top
    % \fill[gray!30] (3, 3) rectangle (4, 4); % Top-right
    \fill[gray!30] (0, 1) rectangle (1, 3); % Left
    \fill[gray!30] (3, 1) rectangle (4, 3); % Right
    % \fill[gray!30] (0, 0) rectangle (1, 1); % Bottom-left
    \fill[gray!30] (1, 0) rectangle (3, 1); % Bottom
    % \fill[gray!30] (3, 0) rectangle (4, 1); % Bottom-right

    % Draw the outer rectangle
    \draw[thick] (0, 0) rectangle (4, 4);
    \node at (2, -0.4) {\small $2W$};
    \node[rotate=90] at (-0.4, 2) {\small $2H$};

    % Draw the inner rectangle
    \draw[-] (0, 1) -- (4, 1);
    \draw[-] (0, 3) -- (4, 3);
    \draw[-] (1, 0) -- (1, 4);
    \draw[-] (3, 0) -- (3, 4);

    % Labels
    \node at (0.5, 3.5) {\small $3c_0$};
    \node at (2, 3.5) {\small $5c_0$};
    \node at (3.5, 3.5) {\small $3c_0$};

    \node at (0.5, 2) {\small $5c_0$};
    \node at (2, 2) {\small $3c_0$};
    \node at (3.5, 2) {\small $5c_0$};

    \node at (0.5, 0.5) {\small $3c_0$};
    \node at (2, 0.5) {\small $5c_0$};
    \node at (3.5, 0.5) {\small $3c_0$};

    % Coordinate axes
    \draw[->] (-0.5, 0) -- (4.5, 0) node[anchor=north] {\small $x$};
    \draw[->] (0, -0.5) -- (0, 4.5) node[anchor=east] {\small $y$};
    \node[anchor=north east] at (0, 0) {\small $(0,0)$};
\end{tikzpicture}
\caption{Keturis kartus padidinta pradinių sąlygų sritis. }

\label{large-initial-conditions}
\end{figure}

\subsection{Maišymo modelių pritaikymas didesnėms sritims}

\subsubsection*{Atsitiktinis maišymas}

Praplėsti atsitiktinį maišymo modelį didesnei sričiai yra trivialu -- sugeneruojame $N^2\text{-permutaciją}$ ir $N^2$ atsitiktinių kampų $\theta_1, \theta_2, \dots, \theta_{N^2}$, kur $N$ yra sričių skaičius didesnėje erdvėje. Tuomet maišymo metu, kiekvieną sritis įgauna nauja poziciją bei posukio kampą.

\subsubsection*{Tobulas maišymas}

Tobulo maišymo modelį pritaikyti didesnėms sritims taip pat nėra sudėtinga -- tą galime padaryti atkartodami modelį veidrodžio principu:

\begin{figure}[!h]
\centering
\begin{tikzpicture}
    % Original Grid

    \fill[gray!30] (1, 0) rectangle (3, 1);
    \fill[gray!30] (1, 3) rectangle (3, 4);

    \fill[gray!30] (0, 1) rectangle (1, 3);
    \fill[gray!30] (3, 1) rectangle (4, 3);

    \draw[thick] (0,0) rectangle (2,2);
    \draw[thick] (0,2) rectangle (2,4);
    \draw[thick] (2,0) rectangle (4,2);
    \draw[thick] (2,2) rectangle (4,4);
    \draw[dashed] (1,0) -- (1,4);
    \draw[dashed] (0,1) -- (4,1);
    \draw[dashed] (3,0) -- (3,4);
    \draw[dashed] (0,3) -- (4,3);

    \draw[<->] (0.75,0.75) -- (1.25,1.25);
    \draw[<->] (1.25,0.75) -- (0.75,1.25);

    \draw[<->] (2.75,0.75) -- (3.25,1.25);
    \draw[<->] (3.25,0.75) -- (2.75,1.25);

    \draw[<->] (0.75,2.75) -- (1.25,3.25);
    \draw[<->] (1.25,2.75) -- (0.75,3.25);

    \draw[<->] (2.75,2.75) -- (3.25,3.25);
    \draw[<->] (3.25,2.75) -- (2.75,3.25);

    \node at (0.5,3.5) {$\Omega_1$};
    \node at (1.5,3.5) {$\Omega_2$};
    \node at (0.5,2.5) {$\Omega_5$};
    \node at (1.5,2.5) {$\Omega_6$};

    \node at (2.5,3.5) {$\Omega_3$};
    \node at (3.5,3.5) {$\Omega_4$};
    \node at (2.5,2.5) {$\Omega_7$};
    \node at (3.5,2.5) {$\Omega_8$};

    \node at (0.5,1.5) {$\Omega_9$};
    \node at (1.5,1.5) {$\Omega_{10}$};
    \node at (0.5,0.5) {$\Omega_{13}$};
    \node at (1.5,0.5) {$\Omega_{14}$};

    \node at (2.5,1.5) {$\Omega_{11}$};
    \node at (3.5,1.5) {$\Omega_{12}$};
    \node at (2.5,0.5) {$\Omega_{15}$};
    \node at (3.5,0.5) {$\Omega_{16}$};

    % Arrow
    \draw[->, thick] (4.5,2) -- (5.5,2);

    % Transformed Grid
    \begin{scope}[shift={(6,0)}]
        \fill[gray!30] (1, 0) rectangle (3, 1);
        \fill[gray!30] (1, 3) rectangle (3, 4);

        \fill[gray!30] (0, 1) rectangle (1, 3);
        \fill[gray!30] (3, 1) rectangle (4, 3);

        \draw[dashed] (0,0) rectangle (4,4);

        \draw[dashed] (2,0) -- (2,4);
        \draw[dashed] (0,2) -- (4,2);

        \draw[thick] (1,0) -- (1,4);
        \draw[thick] (0,1) -- (4,1);
        \draw[thick] (3,0) -- (3,4);
        \draw[thick] (0,3) -- (4,3);

        \node at (0.5,3.5) {$\Omega_6$};
        \node at (1.5,3.5) {$\Omega_5$};
        \node at (0.5,2.5) {$\Omega_2$};
        \node at (1.5,2.5) {$\Omega_1$};

        \node at (2.5,3.5) {$\Omega_8$};
        \node at (3.5,3.5) {$\Omega_7$};
        \node at (2.5,2.5) {$\Omega_4$};
        \node at (3.5,2.5) {$\Omega_3$};

        \node at (0.5,1.5) {$\Omega_{14}$};
        \node at (1.5,1.5) {$\Omega_{13}$};
        \node at (0.5,0.5) {$\Omega_{10}$};
        \node at (1.5,0.5) {$\Omega_{9}$};

        \node at (2.5,1.5) {$\Omega_{16}$};
        \node at (3.5,1.5) {$\Omega_{15}$};
        \node at (2.5,0.5) {$\Omega_{12}$};
        \node at (3.5,0.5) {$\Omega_{11}$};
    \end{scope}
\end{tikzpicture}
\caption{Tobulo maišymo transformacija ant keturis kartus padidintų pradinių sąlygų}
\label{perfect-4x4-mix}
\end{figure}
\ref{perfect-4x4-mix}-ame pavyzdyje matome kaip atrodo tobulas išmaišymas praplėstų pradinių sąlygų atveju. Punktyrinės linijos žymi skirtingų medžiagų bendras sieneles t. y. tas sieneles, ties kuriomis aktyviai vyksta medžiagų reakcija. Paprastos linijos žymi sieneles, ties kuriomis susiduria tos pačios medžiagos sritys arba sieneles, kurios yra nukreiptos į išorę. Toks išmaišymas žymiai padidina reakcijos greitį todėl, kad visos sienelės tarp skirtingų medžiagų yra dar nesureagavusios ir turi didelį koncentracijų kontrastą.
\subsection{Modelio rezultatai didesnėse srityse}
Norint modeliuoti maišymą ir tirti šio proceso savybes skirtingo dydžio srityse turime atsižvelgti į tai, kad reakcijos modeliavimas skirtingo dydžio srityse be išmaišymo proceso gali suteikti nenuoseklius rezultatus, todėl pirmiausia turime išsiaiškinti esminius skirtumus tarp šių modelių. Viena svarbiausių modelio rezultatų savybių, kurias mes norėtume tirti yra reakcijos trukmė, todėl pažvelgsime kaip ji kinta priklausomai nuo srities dydžio kurią modeliuojame. Kaip aprašėme praeituose skyriuose, pradinę reakcijos sritį mes galime didinti keturis kartus ir tai daryti rekursyviai, todėl mūsų modeliuojamos sritys didės eksponentiškai.
\begin{figure}[h!]
    \centering
    \includegraphics[width=0.5\textwidth]{images/mixing/duration-order-T1000.png}

    \caption{Reakcijos trukmės priklausomybė nuo to, kiek kartų buvo padidintos pradinės sąlygos \eqref{fig:initial-condition-visual}. }

    \label{fig:duration-order-dependance}
\end{figure}
\subsection{Atsitiktinis maišymas didesnėse srityse}
\ref{fig:random-mix-larger-example}-ame pavyzdyje matome kaip atrodo atsitiktinis išmaišymas skaitiniame sprendinyje. Svarbu atkreipti dėmesį į tai, kad sumaišius sritis niekada neatsiras sričių, kuriose skirtingų medžiagų koncentracijos žymiai persidengia, taip yra todėl, kad vykstant maišymui visos tam tikroje srityje esančios medžiagos bus transformuotos tokiu pat būdu, o kadangi pradinėse sąlygose medžiagos nepersidengia -- išmaišytos medžiagos taip pat nepersidengs. Idealus rezultatas, kurio galime tikėtis atlikus atsitiktinį maišymą yra alternuojantis sričių išsidėstymas pagal koncentraciją kaip šachmatų lentoje -- tokiu būdu, difuzijos pagalba, skirtingas medžiagas laikančios sritys viena kitą galės pasiekti greičiausiai.

\newpage

\begin{figure}[h!]
  \centering
  \includegraphics[width=0.75\textwidth]{images/mixing/random-mix-ord-1-c1.png} \\ 
  \includegraphics[width=0.75\textwidth]{images/mixing/random-mix-ord-1-c2.png} \\
  \includegraphics[width=0.75\textwidth]{images/mixing/random-mix-ord-1-c3.png}
  \caption{Atsitiktinio maišymo poveikis skaitiniam sprendiniui. Modeliuojama sritis padidinta 4 kartus. Modelio parametrai atitinka reakciją vykstančia $1000\degree C$ temperatūroje. Modeliuojamos srities rezoliucija $80\times80$. Išmaišymo laikas -- $1\text{h}. $}
  \label{fig:random-mix-larger-example}
\end{figure}

Problema su kuria susidūrėme modeliuodami pačią mažiausią erdvės sritį išlieka ir čia -- erdvė per maža, kad išmaišymas sutrumpintų reakcijos laiką. Šiuo atveju nebūtų praktiška pateikti reakcijos trukmės nuo išmaišymo momento priklausomybės grafiką todėl, kad kiekvienam išmaišymo momentui reikėtų rasti kelis sprendinius. Vis dėl to galime pabandyti pasinaudoti pastebėjimu, kad optimalus išmaišymo laikas tobulo maišymo atveju yra apie 40min ir pabandyti ištirti kaip atsitiktinis maišymas paveikia reakcijos trukmę, kai maišymą atliekame šiuo, optimaliu momentu. 

\begin{figure}[h!]
  \centering
  \includegraphics[width=\textwidth]{images/mixing/sample-durations-random-mix.png}
  \caption{Vidutinės reakcijos trukmės skirtingo dydžio erdvėse, kai modeliuojamas atsitiktinis išmaišymas. Kiekvienam pavaizduotam srities dydžiui buvo padaryta 20 individualių sprendinių (bandymų) su atsitiktiniu išmaišymu. Išmaišymo laikas -- 40min. Pavaizduotas individualių sprendinių reakcijos trukmės laikas bei jų vidurkis.}
  \label{fig:random-samples}
\end{figure}

Pavyzdyje~\ref{fig:random-samples} matyti, kad erdvės didinimas daro neigiamą įtaką reakcijos trukmei: kuo didesnė modeliuojama erdvė, tuo ilgesnė vidutinė reakcijos trukmė. Manome, kad tokie rezultatai gaunami todėl, jog net ir padidinus erdvę 64 kartus, nesusidaro pakankamos sąlygos, leidžiančios atsitiktiniam maišymui paspartinti reakciją. Be to, veidrodiniu principu atkartotos pradinės sąlygos iš karto sukuria pakankamai palankų sričių išsidėstymą visoje reakcijos erdvėje, kurį atsitiktinis išmaišymas kaip tik suardo.

\subsection{Tobulo maišymo rezultatai didesnėse srityse}

\begin{figure}[h!]
  \centering
  \includegraphics[width=0.75\textwidth]{images/mixing/perfect-mix-ord-1-c1.png} \\ 
  \includegraphics[width=0.75\textwidth]{images/mixing/perfect-mix-ord-1-c2.png} \\
  \includegraphics[width=0.75\textwidth]{images/mixing/perfect-mix-ord-1-c3.png}
  \caption{Tobulo maišymo poveikis skaitiniam sprendiniui. Modeliuojama sritis padidinta 4 kartus. Modelio parametrai atitinka reakciją vykstančia $1000\degree C$ temperatūroje. Modeliuojamos srities rezoliucija $80\times80$. Išmaišymo laikas -- $1\text{h}. $}
  \label{fig:perfect-mix-larger-example}
\end{figure}

\begin{figure}[h!]
  \centering
  \includegraphics[width=0.75\textwidth]{images/mixing/duration-mix-moment-dependance-perfect.png}
  \caption{Reakcijos trukmės priklausomybė nuo išmaišymo momento, kai naudojamas tobulo maišymo modelis. Punktyrinės linijos žymi bazinę reakcijos trukmę skirtingo dydžio erdvėse, kai maišymas nevyksta. Legendoje matoma, kiek kartų didesnės erdvės buvo modeliuotos.}
  \label{fig:duration-mix-moment-perfect}
\end{figure}

Viena iš pageidautinų maišymo modelių savybių -- nuoseklus rezultatai, kurie būtų nepriklausomi nuo srities dydžio, kurią modeliuojame. Šiuo atveju pavyzdyje \ref{fig:duration-mix-moment-perfect} matome, kad priklausomybė šiek tiek svyruoja priklausomai nuo to, kiek kartų didesnėje srityje modeliuojame reakciją, tačiau optimalūs maišymo laikai beveik sutampa, o skirtumas tarp grafikų yra vertikalus. Taip pat galima pastebėti, kad didinant sritį grafikas konverguoją į \enquote{tikrąjį}. Šis rezultatas rodo, kad norint tiksliai išgauti optimalų maišymo laiką užtenka modeliuoti mažą erdvės sritį. 

Nors optimalūs maišymo laikai vizualiai beveik sutampa, gali būti naudinga ištirti, kaip jie kinta priklausomai nuo modeliuojamos srities dydžio su tikslesniu metodu. Tam galime pasinaudoti auksinio pjūvio paieškos algoritmu, kuris leidžia efektyviai rasti funkcijos minimumą tam tikrame intervale. Šis metodas paremtas tuo, kad kiekviename žingsnyje intervalas susiaurinamas remiantis auksinio pjūvio proporcija, sumažinant funkcijos kvietimų skaičių, kas šiuo atveju yra ypač svarbu iš praktinės pusės, nes norint apskaičiuoti reakcijos trukmę reikia modeliuoti visą reakciją, ką daryti užtrunka nemažai laiko (tolimesniems rezultatams išgauti prireikė kelių valandų paieškos). 

\begin{figure}[htbp]
  \centering
  \begin{subfigure}[t]{0.48\textwidth}
    \centering
    \includegraphics[width=\textwidth]{images/mixing/opt-mix-time.png}
    \caption{Optimalaus maišymo momento priklausomybė nuo to, kiek kartų padidinta sritis yra modeliuojama. }
    \label{fig:optimal-mix-time-order-dependance}
  \end{subfigure}
  \hfill
  \begin{subfigure}[t]{0.48\textwidth}
    \centering
    \includegraphics[width=\textwidth]{images/mixing/opt-duration.png}
    \caption{Optimalios reakcijos trukmės priklausomybė nuo to, kiek kartų padidinta sritis yra modeliuojama. }
    \label{fig:optimal-duration-order-dependance}
  \end{subfigure}
\end{figure}

\ref{fig:optimal-duration-order-dependance}-ame pavyzdyje matome, kad optimalus reakcijos laikas artėja prie \enquote{tikrosios} optimalios reikšmės, kai didiname srities dydį. Šis rezultatas nėra stebinantis, todėl, kad jau prieš tai matėme, kad tarp reakcijos trukmės nemaišant reagentų ir modeliuojamos srities dydžio egzistuoja labai panaši priklausomybė, kuri primena eksponentinį nykimą. Tiksliau pavaizdavus optimalaus maišymo momento priklausomybę nuo srities dydžio matome, kad optimalus maišymo momentas nėra toks nuoseklus kaip reakcijos trukmė ir neprimena eksponentinio nykimo, vis dėlto, skirtumas tarp šių momentų išlieka nedidelis -- apie 2min. 
